---
layout: post
title: "3-12-49"
date: 2014-04-21 16:00:14 +0100
comments: true
categories:
---

#### Επιστολή από τον Σταμάτη, έναν Μικρασιάτη πρόσφυγα που πέρασε απο την Κύπρο μετά την εκδίωξη των Ελλήνων της Μικράς Ασίας.

Χίος, 3/12/49

Αγαπητέ φίλε Χριστόδουλε,

Ἐλαβα τήν επιστολή σου, κι ̓άμέσως ἔκατσα νά σοῦ γράψω. Γιατί δέν φαντάζεσαι τήν χαρά μου, ὄταν μάθω νέα σας, νέα τῆς Κύπρου. Σείς βρέ παιδιά δέ μοιάζεται με σκλάβους, έχετε την ψυχήν αδούλωτη, έχετε εθνικό πνεύμα και ενθουσιασμό τέτοιο, που άν κανείς νοιώθει την ανάγκη να τονώση το εθνικόν του σίσθημα, τότε άς έλθη στην Κύπρο να πάρη λίγα μαθήματα...

Διάβασα την Νέα πολιτική επιθεώρησιν. Δεν φαντάζεσαι την αγαλλίασιν και την αγωνία μου, όσον την διάβασα. Το βλέμα περνούσε τις γραμμές τόσο γρήγορα, που το καϋμένο το μυαλό μου δεν προλάβαινε να συλλάβη τις έννοιες. Η ομιλία του Δημάρχου με συγκίνησε. Ομιλεί ωραία και με τέτοιο εθνικό ενθουσιασμό,ώστε μόνο άνθρωπου προκατειλημμένοι δέν θα του επικροτούσαν. Έχει επισης. Μέσα στην ομιλία κάτι το ποιητικό καί η δραματικότης της στιγμής κάνουν την ομιλία επιβλητική κι υπέροχη.

Σύ μου γράφεις πώς κάνεις το ἐπάγγελμα του ράπτη, κί ότι ἄνοιξες μάλιστα μαγαζί. Φίλε καλές δουλειές.

Τον Κυριάκο τοῦ Λεονή τον θυμούμαι πολύ καλά, γιατί βλέπεις ἐίχαμε μαζί κάνει ομηρικούς καυγάδες γύρω απο την πολιτική. Πές του χαιρετίσματα πολλά και ευκαιρίας δοθείσης άς μου γράψη.
Χριστόδουλε, βρέ παιδί θέλω περισσότερα νέα για την Χλώρακα. Ακόμα και τα πιο ασήματα δέν ξέρεις τί σημασία έχουν για μένα. Άν ο Ανδρούτσος έλθη αυτού, τότε πές του πολλά χαιρετίσματα και άν καταδεχθή (αδελφός ήρωας βλέπεις) άς γράψη.

Θέλω (μου γράφης) να γνωρίζω τί γίνονται οι άλλοι πρόσφυγες. Μα μήπως έγώ ξέρω. Το Πέτρον τον Βορριά βλέπω τακτικά. Αυτός δέ με παρακάλεσε να μεσολαβήσης και να πής τοῦ Κομοδρόμου (το μικρό του όνομα το ξεχνώ) να του γράψης καθώς και την διεύθυνσιν του. Ο Μήτσος ο Μηλιάδης είναι σιδεράς (στας οικοδομάς) και κερδίζει καλά το ψωμί του.

Θέλω μερικά νέα για το Γυμνάσιο της Πάφου! Ο κύριος Νίκος Πετρίδης ο Γυμναστής μάθε άν είναι στο Γυμνάσιον. Ζήτησε του την σύστασιν. Θάθελα να του γράψω.

Αυτά πρός το παρόν. Σταμάτης Κ....

{% img /images//1949/03121949-01.jpg auto auto 'γράμμα πρώτη σελίδα' 'images' %}
{% img /images//1949/03121949-02.jpg auto auto 'γράμμα δεύτερη σελίδα' 'images' %}
