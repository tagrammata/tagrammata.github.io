---
layout: post
title: "Σημείωμα"
date: 2014-04-21 13:00:14 +0100
comments: true
categories:
---

Το βιβλίο εκδόθηκε από την συλλογή των επιστολών του Χριστόδουλου Νικόλα Πενταρά, ο οποίος συνελήφθηκε από τους Αγγλους αποικιοκράτες μαζί με τους Κυριάκο Μαυρονικόλα, Χριστάκη Εύζωνα, Νικόλα Κ. Πενταρά (Μούκκουρο), Κώστα Λεωνίδα (Παπακώστα), Νικόλα Μαυρονικόλα, Μιχαλάκη Παπαντωνίου, Σωκράτη Λοιζίδη, Μιχάλην Αλιφραγκή και Αργύρην Καραδήμα το βράδυ της 24ης προς 25ην Ιανουαρίου του 1955 ενώ ξεφόρτωναν πολεμικό υλικό απο το ιστιοφόρο Αγιος Γεώργιος στην παραλία της Χλώρακας για τις ανάγκες του ανερχόμενου αγώνα της Ε.Ο.Κ.Α.

Το ίδιο βράδυ συνελήφθησαν ακόμη ο καπετάνιος Ευάγγελος Λουκά Κουταλιανός, o αρχιμηχανικός Μιχαήλ Χριστοδουλάκης και ο ιδιοκτήτης του πλοίου Ανάργυρος Μέλος.

Οι κατηγορίες ήταν οι ακόλουθες:

1. Συνωμοσία προς συνηγορίαν η ενθάρρυνσιν εκτελέσεως παρανόμου πράξεως κατά παράβασην των άρθρων 365 του ποινικού κώδικος (κεφ.13)
2. Συνωμοσία προς χρησιμοποίησην όπλων εναντίον της κυβερνήσεως κατά παράβασην των άρθρων 60, 45 και 464 του Ποινικού Κώδικος (κεφ.13)
3. Υποκίνηση εμφυλίου πολέμου κατά παράβασην των άρθρων 39, 45 και 20 του Ποινικού Κώδικος (κεφ.13)

Οι συνήγοροι ήταν ο Κ.κ. Αλέξαντρος Τζήρος και Χαρίλαος Ιωαννίδης για τους Ευάγγελο Λουκά Κουταλιανό, Μιχαήλ Γ. Χριστοδουλάκη, Μιχαήλ Θεοδοσίου Αλιφραγκή, Ανάργυρο Μέλο, Αργύρη Καραδήμα και Σωκράτη Λοιζίδη. Για τους υπόπολοιπους, οι κ.κ. Γ Χρυσαφίνης, Ιάκωβος Ιακωβίδης, Αχιλλέας Αιμιλιανίδης, Γεώργιος Ξ. Ιωαννίδης, Φαίδρος Γαλατόπουλος και Πανίκος Σιβιτανίδης.  Την κατηγορίαν διεύθυναν οι δικηγόροι του στέμματος κ.κ. Ραούφ Ντενκτάς και Λούης Λοίζου.  Κατέθεσαν πέραν των 30 μαρτύρων οι κυριότεροι των οποίων ήταν ο Αστυνόμος Αλέξης Ιωάννου και ο Τούρκος Λοχίας Αλή Φαίκ.

Ο Χριστόδουλος Ν. Πενταράς καταδικάστηκε μαζί με τους Κώστα Λεωνίδα και Νικόλα Γ. Μαυρονικόλα σε 4 χρόνια φυλάκιση.


Η απάντηση του Χριστόδουλου Ν. Πενταρά στους δικαστές των αποικιοκρατών κατά την διάρκεια της δίκης του έχει ως εξής:

> Ζητώ απ το δικαστήριον όπως μην με κρίνει ως κοινόν Εγκληματίαν. Παν ότι έπραξα το έπραξα διά την ελευθερίαν της πατρίδος μου. Πιστεύω ότι εις τον εικοστόν αιώνα οι λάτρεις της ελευθερίας δεν πρέπει να τιμωρούνται


Αυτή η δήλωση µεταδόθηκε από το BBC κατά την διάρκεια της δίκης.

Ανακοίνωση πρακτορίου ειδήσεων REUTER ηµεροµηνίας 26 Ιανουαρίου 1955

 > Εις συνδυασµένην µεταµεσονύκτιον επιχείρησην Βρεττανικαί δυνάµεις επέδραµον ψές εναντίον Ελληνικού Μηχανοκινήτου σκάφους 100 τόνων, καθ΄ον χρόνον τούτο εισέπλεεν εις ερηµικόν αγκυροβόλιον της ∆υτικής Κύπρου και κατέσχον φορτίον, το οποίον, ως λέγουν απετελείτο από όπλα και εκρηκτικάς ύλας. Προειδοποιητική κρούσις εβοήθησεν τα στρατεύµατα να περικυκλώσουν τας ερηµικάς ακτάς και µυχούς παρά το χωρίον Χλώρακα, 2 µίλια Β.∆. της Πάφου. Βρετανικόν στρατιωτικόν αεροπλάνον επεσήµανε το σκάφος **Αγιος Γεώργιος** εις τα ανοικτά το οποίο παρηκολουθήθη υπό Βρετανικού αντιτορπιλικού. Τρείς άντρες επιβαίνοντες του **Άγιος Γεώργιος** συνελήφθησαν. Ετέθησαν επίσης υπό κράτησην οκτώ Ελληνες Κύπριοι εκ Χλώρακας. Αυτόπται µάρτυρες λέγουν ότι ούτοι κατελήφθησαν εντελώς εξ απήνης.

> Πληροφορίαι εκ Πάφου 100 µίλια δυτικώς της Λευκωσίας αναφέρουν ότι το **Αγιος Γεώργιος** εκόµιζεν φορτίον ναρκών, χειροβοµβίδων και δυναµίτιδος το οποίον περιήλθε τώρα εις την κατοχήν των Κυπριακών Αρχών. Λέγεται ότι το σκάφος προήρχετο εκ της νήσου Υδρας παρά τας ακτάς της Νοτίου Ελλάδος.

Ανακοίνωση Γραφείου ∆ηµοσίων Πληροφοριών ηµεροµηνίας 28 Ιανουαρίου 1955

 > Εις ανακοίνωσην σήµερα το απόγευµα 28/01/55 υπό της Κυβερνήσεως Κύπρου εν Λευκωσία επιβεβαιούται επισήµως ότι ένα ιστιοφόρο ονόµατι **Αγιος Γεωργιος** ανεκόπη κατά την 10.30 µ.µ. ώρα της 24ης Ιανουαρίου αφού ξεφόρτωσε 27 κιβώτια εκρηκτικών υλών εις µικρόν όρµον βορείως της Πάφου. Το πλήρωµα του ιστιοφόρου και αριθµός χωρικών εκ του πλησίον κειµένου χωρίου Χλώρακα οίτινες φαίνεται ότι έλαβον µέρος εις την εκφόρτωσιν συνελήφθησαν δι’ανακρίσεις οίτινες εισέτι συνεχίζονται. Μεταξύ των συλληφθέντων επειβεβαιούται ωσαύτως ότι συγκαταλέγεται και κάποιος Σωκράτης Λοιζίδης. Εξετάζεται επίσης αριθµός κατασχεθέντων εγγράφων. Η δοθείσα επιτοπίως πρός την αστυνοµίαν πληροφορία εβοήθησε στο να διευθετηθή ενέδρα και να επιτευχθεί πλήρης αιφνιδιασµός. Οι συλληφθέντες διατελούν υπό κράτησην κατηγορούµενοι επί λαθρεµπορίαν και κατοχήν εκρηκτικών υλών. Επιβεβαιούται ωσαύτως ότι το Βρετανικό πολεµικό σκάφος **ΚΟΜΕΤ** το οποίο ήρχετο από Μάλταν εις Κύπρον, ανέκοψε το ιστιοφόρο το οποίο προσπάθησε να διαφύγει και το οδήγησε εις τον λιµένα Πάφου. Το πλήρωµα του ιστιοφόρου δεν προέταξε αντίστασην.

Στήν παρούσα έκδοση υπάρχει η αλληλογραφία με τη γυναίκα του Δέσποινα Κώστα Ταπακούδη, την μητέρα του Χριστίνα Νικόλα Πενταρά και άλλους στενούς συγγενείς και φίλους. Οι επιστολές γραφτήκαν κατά την περίοδο 1955 με 1958. Συμπεριλάμβανεται επίσης μιά επιστολή με ημερομηνία 3-12-1949 και μια άλλη επιστολή προς την Δέσποινα Κ. Ταπακούδη από μια παιδική της φίλη.
