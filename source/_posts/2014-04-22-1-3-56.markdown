---
layout: post
title: "1-3-56"
date: 2014-04-22 17:00:09 +0100
comments: true
categories: 
---

Δέσποιναν Ταπακκούδη Χλώρακαν - Πάφος

Αγαπητή μου γυναίκα,

Είμαι πάρα πολύ καλά μήν έχης καμμιάν ένιαν, δόξα σοι ο θεός το ίδιον επιθυμώ και δι εσάς όλους. Πήρα τες επιστολές σου και ευχαριστήθηκα που είσθε και σείς όλοι καλά. Σου έστειλα και κάρταν. Τον κουμπάρον τον Κωστή τον εβάλαμεν σε άλλην κάρτα μαζί με τον Κυριάκον και τον Μϊχαλον και όταν έρθετε πές του κουμπάρου του Κωστή να ξηγηθή μαζί τους και να έρθετε όλοι την ίδιαν ημέραν για να σας δούμεν όλους μαζί.
Ζώμεν πάντοτε με τη ελπίδα και την υπομονήν και με θάρρος πιστεύομεν απόλυτα εις την επιτυχίαν του σκοπού μας . Η φυλακή για μας είναι ένα στάδιον απο το οποίον θα ξεβούμεν με διδάγματα και πείραν για την νέαν ζωήν που θα αρχίσωμεν. Μ ̈η στενοχωριέσαι άν προς στιγμήν το ζήτημα μας σκοντάφτεί . Ο δρόμος πλέον εκατηφόρησε και βαδίζει πολύ εύκολος προς το τέλος. Σχετκά για τα νέα μας άν εμάθατε απο τας εφημερίδας πέρασε , τελείωσε το ζήτημα και τώρα είμεθα πολύ καλά και σου επαναλαμβλάννω ότι η ζωή μας εδώ είναι πολύ καλή. Προχθές Κυριακήν και Δευτέραν έκαμεν αρκετά νερά εδώ ελπίζομεν να σας έβρεξεν και εκεί. Ο καιρός εξακολουθεί να είναι βροχερός . Μήν βάζης πολλές ρέντες στο περιβόλι για να μή πολυκουράζεσαι, αλλά όσες θα αρκή το νερόν. Τον Νίκον φρόντιζε τον να μήν κρυολογά και πές του να είναι φρόνιμος και θα έρθω γρήγορα. Και σύ φρόντιζε να διατηρής καλά την υγείαν σου και να μή στενοχωριέσαι καθόλου, όπως το ίδιον κάμνω και εγώ.  ́Οταν έρθης θέλω να μου φέρης μόνον έναν φρουτσί των δοντιών. Οδοντόπασταν έχω μή μου φέρης.

Δώσε χαιρετισμούς πολλούς είς τους γονείς μας, στα αδέρφια μας, στην Ρεβεκκούν, Αντρίκκον, Χαμπήν, Στασσούν, κ. Μαρω, στον κουμπάρον τον Χαμπήν, Στασσούν, Γιωρκήν, Εφιγένειαν, Ελένην, Σάββαν, στον κουμπάρον τον Νίκολαν, Δεσποινούν, Κωστήν, Γιαννούλλαν, στους συμπεθέρους μας Κωσταντήν, Πιστούν και σ’όλους τους φίλους. Στετέδες μας στον θείον Σωτήρην, Γιαννήν Νικόλαν σ’όλες τες θείες μας στον κουμπάρον, Πανίκκον και σ’όλους τους άλλους, στον κουμπάρον τον Κυριάκον, Γιώρκον, στην Δεσποινούν της Μαρικκούς και πές της να ζήση εκ μέρους μου, στην θεία μου την Σοφιανούν, Σιμεών, Χάμπον, Θεόδωρον, Νικόλαν, Παναγιώτην Ροδιάν Χαμπήν του Χ ̈ ̈ Κλεόβουλου, Χαμπήν του Κωνσταντά, Βρυονούν, Θεοδώραν, Αντωνήν, Μιχάλλην, Γιώρκον, στον κουμπάρον τον Τοουλήν, Γρηγορούν και σ ̈όλους τους άλλους συγγενείς και φίλους γιατί δέν με αρκεί η κόλλα αυτή και στο γράμμα γράψε μου και για τον βάσον και για τον Κόκον.

Σε χαιρετώ με πολλήν αγάπην Χριστόδουλος.



Αγαπητή μου μητέρα, είμαι πάρα πολύ καλά το ίδιον επιθυμώ και διά σέ. Έχει πολύν καιρόν να σε ιδώ και δέν φαντάζεσαι ποσον με στενοχωρεί αυτό αλλά κάμνω υπομονήν τί να γίνη αφού σου είνα δύσκολον να έρθης. Ελπίζω ότι σύντομα θα βοηθήση ο θεός να ιδωθούμεν. Μή στενοχωρείσαι γιατί περνώ πολύ καλά.

Με την ευχή σου

ο υιός σου Χριστόδουλος

{% img left /images/1956/01031956-1.jpg 400 350 'γράμμα πρώτη σελίδα' 'images' %}
{% img left /images/1956/01031956-2.jpg 400 350 'γράμμα δεύτερη σελίδα' 'images' %}
