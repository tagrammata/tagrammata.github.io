---
layout: post
title: "16-7-55"
date: 2014-04-22 00:58:14 +0100
comments: true
categories:
---

Χαράλαμπον Πενταράν ράπτην Αγοράς 69 <br/>
Κτήμα – Πάφος 16/7/55

Αγαπητέ αδερφέ Χαράλαμπε,

Είμαι πολύ καλά το ίδιον επιθυμώ και δια σας. Πάντως δέν έχω τί το νεώτερον να σου γράψω περι πλέον του ότι είπαμεν στην κουβέντα μας. Το μόνον που έχω είναι να σου γνωστοποιήσω ότι είμαι πολύ καλά εις την υγείαν και επι πλέον ζώ με την αισιοδοξίαν ότι τα πράγματα θα βαδίσουν πολύ καλά. Γι’αυτό δόσε χαιρετισμούς εις την μητέρα μου και κατατόπισε την ότι είμαι πολύ καλά και να μήν στενοχωριέται καθόλου. Επίσης δόσε χαιρετισμούς είς την κουμέραν την Στασσούν, στον πεθερόν και πεθεράν σου, στον Γιωρκήν και Ελένη, στον Κωστήν και την Γιαννούλλαν, στον Νικόλαν, Δεσποινούν και Ιφιγένειαν και όλους τους συμπεθέρους μας,εις τους θείους μου Λεωνήν, Γιαννάκην, Νεόφυτον, στα ξαδέρφια μας όλα, στους Λιασίδηες, όλους Νικόλαν Φουαρτάν, Γιαννήν σκαρπάρην, Λουκήν, Παπάντωνην, Χαμπήν Μίχαλον και όλους τους φίλους μου.

Με αγάπην ο αδερφός σου<br/>
Χριστόδουλος


Αγαπητή μου γυναίκα,

Είμαι πολύ καλά, και θα είμαι ελπίζω πάντοτε εφ’ όσον μαθαίνω ότι και σύ και όλοι σας είσθε καλά και δεν στενοχωριέστε για την απουσία μου. Με την βοήθειαν του θεού ελπίζω ότι πολύ σύντομα θα ανταμωθούμε, οπόταν και η χαρά μου θα είναι μεγάλη εφ’ όσον θα εκπληρωθή ο σκοπός για τον οποίον εφυλακίσθηκα και για τον οποίον απο μικρός εργαζόμουν, και ο οποίος αποτελούσε το μοναδικόν όνειρον μου. Εσύ είσαι γυναίκα και πιστεύω ότι ίσως να αντιλαμβάννεσαι την υψηλότητα του σκοπού για τον οποίον φυλακίστηκα και γι’ αυτό θα στενοχωριέσαι. Όταν όμως αντιληφθής και ελπίζω σιγά σιγά να αντιληφθής την αξίαν του σκοπού, τότε θα έχεις την παρηγοριάν, το θάρρος και το κουράγιο να αντιμετωπίσης ψύχραιμα την δοκιμασίαν σου.

Εξ’ άλλου πρέπει να ξέρεις ότι μιά συζυγική ζωή μονότονη δέν αξίζει. Η ζωή τότε γίνεται καλύτερη και ωραία όταν έχει δοκιμασίες, εμπόδια και μερικές πλήξεις. Μετά το πέρασμα των δοκιμασιών αυτών, η ζωή αλλάζει και γίνεται ωραία αρμονική και πολύ χαρούμενη. Μετά την βροχήν, την ανεμοθύελλλα, τες αστραπές και τες βροντές,είναι επόμενον ότι τα νέφη θα σκορπισθούν, θα φανή ο ήλιος αλόλαμπρος
και η μέρα που θα ανατείλη την επαύριον θα είναι ολοκάθαρη, όμορφη και ωράια. ́Ε λοιπόν, έτσι είναι και η ζωή μας. Θα περάσουν σύντομα αυτές οι μέρες της δοκιμασίας, και θα αρχίσωμεν μιάν νέα και ωραία ζωή. Πάψε λοιπόν την στενοχώρια και φρόντισε να διατηρήσης καλήν την υγείαν σου. Αυτό το ζητά και ο θεός απο ημάς και συστήνει να υπομένομεν με θάρρος και καρτερίαν τας θλίψεις μας γιατί και αυτός ο ίδιος υπέφερε τόσα επάνω εις τον σταυρόν για μας. Λοιπόν ελπίζω ότι θα καταβάλης κάθε προσπάθειαν να διώξης την στενοχώριαν και θα ζής με την χαράν και το γέλοιον. Η χαρά και το γέλιο πρόσεξε αυτά τα δύο να μήν σου λείπουν καμιάν ημέραν γιατί συντείνουν πολύ είς την διατήρησιν και καλυτέρευσιν της υγέιας. Μή κουράζεσαι, μή θημώνεσαι, και μήν εκνευρίζεσαι εις τες δουλειές σου. Η ψυχή σου, η καρδιά σου να είνε ήσυχη γεμάτη αγάπιν, και προς τους εχθρούς, και προς τους φίλους μας. Μή πικραίνης ποτέ την καρδιά σου. Αυτά που σου γράφω, μή τα ξεχνάς, διάβαζε τα συχνά άν μπορείς κάθε βράδυ και φρόντισε να τα εφαρμόζης. Φύλαγε τες επιτολές μου και διάβαζε τες όταν έχης ευκαιρίαν. Τον Νίκον μή τον αφήνννεις ποτέ μόνον του. Όταν θα θελήσης να ξανάρθης να φέρης και τον Νίκον και γράψε μου αυτόν τον μήνα ποιοί θα έρθουν για να τους στείλω κάρτες. Ρώτα και τον κουμπάρον τον Αντώνην. Δόσε χαιρετισμούς στους γονείς μας, Χαμπίν, Στασσούν, Βάσον, Ρεβεκκούν, Αντρείκκον, Στιλλούν, Μαρούλλαν, Νικολίν, στετέδες μας, Σωτήρην, στες θείες σου Δεσποινούν, Ρεβεκκούν, Χ’’ Σοφίαν, στους θείους σου Γιαννήν, Νικόλαν, Νικόλαν, στες κουμέρες σου όλες, στες γειτόνισσες σου Γαλατούν, Μαρικκούν, και όλα τα παιδιά της, στους συμπεθέρους Θεμούν και Χριστόδουλον και σ’όλους. Επήρα και το δεύτερον γράμμα σου.

Με πολλήν αγάπην Χριστόδουλος


Κεντρικαί Φυλακαί Λευκωσίας 8363


{% gallery %}
  {% galleryitem /images/1955/160755.jpg 'γράμμα πρώτη σελίδα' 'images' %}
{% endgallery %}
[ missing ]
