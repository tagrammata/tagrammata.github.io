---
layout: post
title: "18-10-56"
date: 2014-04-22 23:59:34 +0100
comments: true
categories: 
---

8363 Δέσποινα Ταπακκούδη Χλώρακαν Πάφου 18.10.56

Αγαπημένη μου γυναικούλλα,

Είμαι πολύ καλά δόξα σοι ο θεός καθώς και όλοι οι άλλοι χωριανοί μας. Το πιό κάτω ευχαριστήριον, άν θα πάς ξανά στον γιατρόν σε παρακαλώ να του το πάρης ή καλύτερα ταχυδρόμησε το. Πές του κουμπάρου του Χαμπή να το ταχυδρομήση σε αυτήν την σύστασιν. Κύριον Μάριον Τριτοφτίδην ιατρόν Λεμεσός. Κόψε το προσεκτικά και ίσια και πρόσεξε να μήν λερωθή.
Μόλις έφυγες απο την επίσκεψιν, πήρα και την επιστολήν σου και τώρα περιμένω και την άλλην, που θα γράψη για ποιούς να στείλω την κάρταν. Πάντως εσύ θα είσαι μέσα όπωσδήποτε, γιατί εκτός του ότι το έχεις εσύ μεγάλην απαίτησιν, δέν φαντάζεσαι και γώ πόσην χαράν σισθάνομαι όταν σε βλέπω, και προ παντός όταν σε βλέπω να είσαι καλύτερα, στην υγείαν.
Η παρουσία σας στην επίσκεψιν με γεμίζει χαράν και συγκίνησιν και μου δίνει περαιτέρω κουράγιον και υπομονήν. Τα νέα του χωριού τα μάθαμε απο τες εφημερίδες, και συλλυπούμεθα τας οικογένειας των. Στην σημμερινήν εποχήν πολλά πρέπει να περιμένωμεν, και πρέπεινα προετοιμάσωμεν τους εαυτούς μας , για να μπορούν να αντιμετωπίσουν εις οιανδήποτε περίπτωσιν ότιδήποτε το σκληρόν, και πικρόν. Εσύ προσπάθει να απογεύγης τέτοιους είδους σκηνές σαν τες προχθεσινές , κηδείες και τα τέτοια δραματικά γεγονότα, ούτε τον Νίκον να τον αφήννης να παρακολουθή, γιατί επιδρούν και τραυματίζουν την ψυχήν και τον χαρακτήραν των παιδιών τα τέτοια πράγματα. Ελπίζομεν και πιστεύομεν ότι σύντομα θα αναγνωρισθή τι δίκαιον μας.

Θα σκορπίση το βαθύ σκοτάδι και θα ανατείλη η ολόφωτη και λαμπρή εκείνη ημέρα μ που θα σκορπίση φώς και χαράν παντού, θα αγκαλιάση το παιδί τον πατέρα ελεύθερον, μα κι η γυναίκα τον άντρα της , η αραβωνιαστικιά τον αραβωνιαστικόν της, μα και το σπουδαιότερο η μάνα την κόρη της.

Στες επιτολές σου μή ξεχνάς να βάλλης τακτικά ημερομηνίαν, και γράφε μου άν παίρνεις τες επιστολές μου.

 ́Οταν θάρθης να μου φέρης και ένα τερτάδιο απ’ εκείνα που μου έφερες την άλλην φοράν. Γράψε μου τί έγινεν η δίκη του Κόκου. Να πής στους δικούς του Νικολή τα περιοδικά που θα του στείλουν, να είναι απο τες δύο του Σεμπτέμβρη και εδώ Δώσε χαιρετισμούς απο τα παιδιά στους δικούς των και είναι όλοι καλά. Εκ μέρους μου δόσε χαιρετισμούς στον πεθθερόν μου, πεθθεράν μου, μητέραν μου, αδέρφια μας και σ’ όλους τους συγγενείς, στον Νίκον μας και στον Παπάντωνην.

Με πολλήν αγάπην Χριστόδουλος

{% gallery %}
  {% galleryitem /images/1956/181056.jpg 'γράμμα πρώτη σελίδα' 'images' %}
{% endgallery %}
