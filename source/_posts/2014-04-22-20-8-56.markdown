---
layout: post
title: "20-8-56"
date: 2014-04-22 22:52:12 +0100
comments: true
categories: 
---

Αγαπητή μου γυναίκα,<br/>
Σου έστειλα ακόμη μιάν επιστολήν εκτός απο αυτήν μετά την εγχείρησιν σου εις την Χλώρακαν, και γράψε μου άν την πήρες. Εγώ πήρα την επιστολήν σου και εχάρηκα πολύ που έγινες καλά. Δέν μου έγραψες όμως άν πήρες την επιστολήν μου. Είμαι και γώ πολύ καλά δόξα σοι ο θεός, αλλά θέλω να σε δώ φρόντισε να έρθης όταν σου στείλω την κάρταν. Θα στείλω σε σέναν και στην πεθεράν μου και την θείαν μας την Μυροφόραν. Πάντως θα περιμένω να πάρω την επιστολήν σου και ξαναγράψε μου για ποιά πρόσωπα και αμέσως θα στείλω την κάρταν. Εάν όμως δέν έγινες εντελώς καλά μήν βιαστής να έρθης γρήγορα. Η κάρτα θα ισχύη μέχρι τες 15 του Σεμπτέμβρη. Όταν θάρθης θέλω να μου φέρης μόνον μιάν πένναν τίποτε άλλον. Οδοντόπαστες έχω πολλές, μήν μου φέρης. φρόντισε να μήν στενοχωριέσαι, να τρέφεσαι καλά και να ησυχάζεις ώς ότου γίνης τελείως καλά. Πάντοτε να σε παρηγορή η σκέψη ότι υπάρχουν άλλοι σε ποιό χειρότερην κατάστασιν απο την δικήν μας, που γι’αυτούς ίσως να μήν βρίσκεται φάρμακον. Για μάς υπάρχει το φάρμακον, σύτομα θα βρεθή. Λοιπόν μή στενοχωριέσαι, κάμε κουράγιο και πίστευε ότι ο θεός θα βοηθήσση σύντομα να περάση η φουρτούνα της ζωής και θα ανατείλουν μέρες καλύτερες για μάς και για όλον τον κόσμον του Νησιού μας.
Πές σε κείνους που δέν ήρθαν επίσκεψιν αυτόν τον μήναν ότι δικαιούνται να έρθουν μέχρι το τέλος του μηνός.
Δόσε τους θερμούς μου χαιρετισμούς στην πεθθεράν μου, πεθθερόν μου, μητέρα μου, στετέδες μας, αδέρφια μας, στην Ρεβέκκαν και τον Αντρίκκον του οποίου επήρα την επιστολήν, στην κουμέραν την Ρεβεκκούν και λυπήθηκα πολύ πές της που προχθές έμαθα ότι τον κουμπάρον τον Στάθιον τον επήραν στην Κοκκινοτρεμιθιάν. Πές εις την κουμέραν την Ρεβεκκού και τον κουμπάρον τον Αντρίκκον ότι αυτοί μπορούν να μου στείλλουν καμιάν επιστολήν την οποίαν θα παίρνω, αλλά εγώ λυπούμαι πολύ γιατί μόνον μιάν τον μήναν μπορώ να στέλλω, αλλά την στέλλω σε σένα. Πάντως δέν τους ξέχασα, τους θυμάμαι πάντα. Δόσε χαιρετισμούς είς τους θείους σου, θείες μας, γειτόνους μας, συμπεθθέρους μας, Στειλλούν, Μαρούλλαν, Νικολήν, Βάσον, Χαμπήν, στον Νίκον μας, ο οποίος νομίζω είναι φρόνιμος, και σ’ όλους τους φίλους μου. Μόλις πάρης την επιστολήν μου γράψε μου. Σου εύχομαι περαστικά.

Με αγάπην, Χριστόδουλος

{% img /images/1956/200856B.jpg 'γράμμα δεύτερη σελίδα' 'images' %}
