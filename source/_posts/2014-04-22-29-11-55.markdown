---
layout: post
title: "29-11-55"
date: 2014-04-22 03:13:27 +0100
comments: true
categories: 
---

Δέσποιναν Ταπακκούδη
Χλώρακα – Πάφος

Αγαπητή μου γυναίκα,

Είμαι πάρα πολύ καλά δόξα σοι ο θεός, το ίδον επιθυμώ και δια σας. Επήρα την επιστολήν σου και εχάρηκα που είσθε όλοι καλά. Πήρα και τον κατάλογον των εισπράξεων και θα σου πώ σχετικά με το ζήτημα αυτό εις την επίσκεψιν. Περνούμεν πολύ καλά εδώ να μλή στενοχωρήσθε καθόλου, γιατί με την βοήθεια του θεού σύντομα θα σας ανταμώσουμε. Έβρεξεν και εδώ αρκετά αυτές τις τελευταίες μέρες, ο δέ καιρός εψύχρανεν. Ελπίζομεν ότι και εις την Πάφον ο χειμώνας φέτος θα είναι καλός αι το χωριό μας θα έχη νερό γιατί φέτος οι τιμές των φθαρτών θα είναι πολύ υψωμένες ένεκα του μεγάλου αριθμού των Άγγλων στρατιωτών που έφθασαν εις την νήσον μας.

Φρόντισε να τακτοποιήσης τες τερατσούδες και τις αγκινάρες. Λακανώστε τες. Και τες αγκινάρες να τες αραιώσης απο τώρα, να αφήσης μόνον μίαν ρίζαν κάθε φυτόν, και όταν τες αραιώνεις να τες λιπάνης. Εν τω μεταζύ κάθε 15 μέρες να ξεριζώννης τα νέα παραπούλλια προτού αδυνατίζουν τα μεγάλα. Επίσης να τες αυλακώσης καλά απο τώρα που είναι μικρές για να μπορής εύκολα να τες ποτίζης κατά τον Μάρτιον. Καοκαιρινά να βάλης μόνον φασολάκια και βαζανιές . Εκτός τες περσινές φρόντισε να σπείρης λασάνια τον Γενναρην σε τόπον καλόν για να βγάλης φυτά πρώιμα και σπόρον καλόν. Μήν βάλης αγγουριές και τομάτες γιατί αυτά θέλουν νερόν πολλύν, τα δέ χωράφια είναι φτανά και τα καίει ο ήλιος όπως και πέρσι.  Είνε ζήτημα άν σε αρκεί το νερό να ποτίζης τες αγκινάρες, τες βαζανιές και τα φασολάκια. Στην σκάλαν όταν βλαστήση καλά το χόρτον να τα ξανακάμετε για να ξεριζωθή. Τον Νίκον μας μή τον παραμελής πρόσεχε τον απο τον κρύο, μή τον αφήννης να περπατή ξυπόλητος, ούτε την νύχτα ξεσκέπαστος. Άν έχη βήχα να τον πάρης αμέσως εις τον γιατρόν να του δώση φάρμακον. Άν τον φέρης μαζί σου πρόσεξε να μήν τον κρυολογήσης, γιατί τώρα υπάρχει κρύο. Σας εστειλα και κάρταν, θα την πάρης νομίζω μαζί με το γράμμαν. Όταν πάρης το γράμμα μου, να μου στείλης και σύ και μετά να έρθης επίσκεψιν και να μου γράψης και την ημέραν πότε θα έρθης. Δεν χρειάζομαι τίποτε προς το παρών να μου φέρης, και είθε ο θεός να σας βοηθήση να  ́λερθετε με καλήν υγείαν. Νάχης υπομονήν και καλήν και καθαρήν καρδιάν και ο θεός θα μας βοηθήσει πολύ σύντομα να ανταμωθούμε.

Δώσε χαιρετισμούς πολλούς εις τους γονείς μας, στα αδέρφια μας και σ’ όλους τους θείους και θείες μας, στες στετέδες μας, στην κουμέραν την Στασούν και τα μωρά της και εις όλους τους συμπεθέρους μας και όλους τους συγγενείς μας, και πές του κουμπάρου του Χαμπή να δώση χαιρετισμούς εις όλους τους φίλους μου εκεί στο μαγαζί που ερωτούν δια μένα. Επίσης δώσε χαιρετισμούς και εις τον κουμπάρον τον Πανίκκον και τον ευχαριστώ πολύ. Χαιρέτα και τον θείον μας τον Σωτήρην και πές του ότι θέλω να μου στείλη μιάν επιστολήν, και να μου γράψη τί γίνεται, τί δουλειές κάμνει και όλα τα νέα του χωριού και να το στείλη μέσα στον δικόν σου φάκελλον.

Σας φιλώ με αγάπην

 Χριστόδουλος


Αγαπητή μου μητέρα,

Είμαι πάρα πολύ καλά. Κάθε βράδυ παρακαλώ τον θεόν να σ’ έχη καλά και να σε δυναμώννει, και να με βοηθήση σύντομα να σε ανταμώσω. Μή στενοχωρήσαι αθόλου γιατί είμαι και περνώ πάρα πολύ καλά. Η δουλειά μου είναι πάρα πολύ ήσυχη και δέν κουράζομαι καθόλου. Δώσε χαιρετισμούς εις όλους τους δικούς μας.

Σου φιλώ το χέρι ο υιός σου Χριστόδουλος.


{% img left /images/1955/291155.jpg 400 350 'γράμμα πρώτη σελίδα' 'images' %}
{% img left /images/1955/291155B.jpg 400 350 'γράμμα δεύτερη σελίδα' 'images' %}
