---
layout: post
title: "22-11-56"
date: 2014-04-23 00:42:51 +0100
comments: true
categories:
---

Κεντρικαί Φυλακαί Λευκωσίας Τη 22.11.956

Αγαπητή μου γυναίκα,

Σου γράφω προτού πάρω την επιστολήν σου. Την πρεριμένω αυτές τες μέρες για να μάθω για την υγείαν σας αλλά και για να μάθω εις ποία ονόματα να στείλω την κάρταν. Είμαι πολύ καλά δόξα σοι ο θεός, εύχομαι και σείς το ίδιο να είστε όλοι καλά και προπαντός ο Νίκος μας να είναι φρόνιμος να είναι καλά και να μεγαλώννη. Λυπούμαι πολύ που στερούμαι την χαράν του, την χαράν του παιδιού που προπαντός έχει στην ηλικίαν του, αλλά άς βοηθήση ο θεός να ανταμωθούμε ελεύθεροι και δέν πειράζει. Σε άλλο μας παιδί θα απολαύσουμεν και την στερήθεισαν χαράν του Νίκου.

 Είναι καλά και όλα τα άλλα παιδιά εδώ και δώσε χαιρετισμούς εις τους δικούς τους εκ μέρους των. Ο καιρός εξακολουθεί να είναι καλοκαιρινός εδώ, δέν έβρεξεν καθόλου. Κοντεύουν σχεδόν δύο χρόνια που έφυγα που κοντά σου, αλλά νομίζω πέρασε πολύ γρήγορα αυτός όλος ο καιρός. Έτσι γρήγορα θα περάσουν και οι υπόλοιποι μήνες χωρίς να το καταλάβωμεν. Κάμε ακόμα λίγην υπομονήν και ο καιρός περνά πολύ γρήγορα χωρίς να το καταλαβαίννωμεν. Ίσως ακόμη και πιό γρήγορα θα ανταμωθούμεν, με μιάν δικαίαν και έντιμον λύσιν του ζητήματος μας.

Και νομίζω ωρίμασεν πλέον ο καιρός για να λυθή. Όταν έρθης να μου φέρης έναν μελάνιν πάρκερ και ένα μολύβι καλό να μου φέρης. Τίποτε άλλο δέν έχω να σου γράψω γιατί ξέρεις ότι μέσα στην φυλακήν πάντα είμεθα, και αυτά μπορούμε να σας γράψουμεν, παραπάνω όχι. Δώσε τους θερμούς μου χαιρετισμούς στον πεθθερόν μου, πεθθεράν μου, μητέρα μου, τον Χαμπήν, Στασούν, Αντρίκκον, Ρεβεκκούν, Στέλλαν, Μαρούλλαν, Νικολήν, γιαγιάδες μας, στους θείους μας, θείες μας, αδέρφια μου, Στασούν, Ελένην, συμπεθθέρους μας, στους κουμπάρους μας, κουμέρες μας, Ρεβεκκούν, στην Ττούλλαν, Γαλατούν, Ττοουλλούν μας, τον Κυριακόν και την Καλλισθένην και τον Αντρίκκκον της Τοούλας.

Η Ττοούλα τί γίνεται με τα αστεία της. Φαντάζομαι θα σου λέγη λίγα αστεία για να γελάτε. Επίσης στην θεία μας την Κυριακούν, Ξενούν, Κώσταν, Αγαθόκλην, Αντωνήν, Μυροφόραν και φίλα τον Νίκον μας για μένα δύο φορές.

Με αγάπην Χριστόδουλος

{% img /images/1956/221156.jpg 'γράμμα πρώτη σελίδα' 'images' %}
{% img /images/1956/221156B.jpg 'γράμμα δεύτερη σελίδα' 'images' %}
