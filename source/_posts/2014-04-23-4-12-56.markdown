---
layout: post
title: "4-12-56"
date: 2014-04-23 01:08:55 +0100
comments: true
categories:
---

Εν Χλώρακαν τη 4/12/956

Αγαπητέ κουμπάρε Χριστόδουλε,

Μάθε ότι επήρα την επιτολήν σου και εχάρηκα πάρα πολύ που δέν μας ξέχασες και ενδιαφέρεσε πάρα πολύ δια μάς, και ότι ευρίσκονται καλά επίσης οι συγγενείς και χωριανοί μας. Μάθε ότι είμεθα όλοι καλά επίσης και η μητέρα μας . Της είπα που μου έγραψες ότι θέλεις να την ιδής. Δυστυχώς όμως δέν θα έλθη λέγει διότι όπως ξέρεις είναι γερόντισσα, πάσχει το στομάχι της και μπορεί να την βλάψη και έτσι δυστυχώς δέν θα μπορήση να έλθη. Μέραν και νύχτα σου βάλλη ευχές για να σας ξαπολύσουν να έρθετε στα σπίτια σας. Συγχώρεσε με που έχει καιρόν να έλθω να σας ιδώ. Ένεκα είμαι μόνος μου στο περβόλιν δέν ξέρω άν το έμαθες που εγέννησεν η κουμέρα σου η Γιαννούλλα και έκαμεν κόρην την βαπτίσαμεν και την βγάλαμεν Γεωργούλλαν, είναι τώρα 6-7 μηνών. Θα έλθω όμως άν θέλει ο θεός σύντομα να σας ιδώ, σας πεθύμισα πολύ. Εγώ τώρα στο περβόλιν προς το παρόν έχω κουνουπίδια του Γενάρη κακόμη δέν εγέννησαν. Έχω λάχανα πομυλορκές αλλά έκαμεν πρίν λίγες μέρες κρυάδαν πολλύν και τες έκαψεν. Τώρα οι τιμές των προιόντων είναι κουνουπίδη μισό σελίνι η οκά, κραμβί 1 1⁄2 - 2 σελίνια το ένα, ρεπάνια 2 γρόσια η μάτσα, πατάτες 6 γρόσια η οκά, παντσάρια 5 – 6 γρόσια η οκά, λάχανα 1 1⁄2 εώς 2 1⁄2 γρόσια η μάτσα, κουλούμπρες 3 γρόσια η μιά , σέλλινα 4 – 5 γρόσια η μάτσα, πατάτες 6 γρόσια η οκά, κολοκάσι 1 1⁄2 σελίνι η οκά, μαιτανός 1 1⁄2 γρόσια η μάτσα. Τα νέα του χωριού μας δέν ξέρω άν το έμαθες που επαίξαν τον πολεμίτην και τον Φύτον τον γαμπρόν του μουχτέρη τον Ευστάθιον του μουχτάρη τον κρατούν εις την Πύλαν και τον γιόν του Θεωρή του τρανταφύλλη. Ενεκα των συνθηκών οι χωριανοί μας δουλεύουν στην Κυβέρνησιν αφού όπως ξέρεις νερόν δέν έχει καθόλου προ πάντος φέτος δέν έχει τίποτε ούτε στάξην, ούτε να πιούμε δέν βρίσκουμεν , γυρίζουμε το χωριό για να βρούμε 1 – 2 κούζες νερό να πιούμε . Ούτε κάν ενδιαφέρετε η κυβέρνησις για να φέρη νερόν. Αν συνεχίση έτσι η κατάστασις το χωριό μας θα καταστραφή. ............. Θα αντικρύσετε τους ελεύθερους ορίζοντες και τες ελεύθερες ακρογιαλιές του χωριού τους.. Με θύμησες για τα παιδικά μας χρόνια που ζήσαμε μαζί. Τώρα η ώρα 10 παρά 10 που σου γράφω θυμήθηκα ότι ήσουν μανιώδης στην περβολαρικήν. Εγώ απο εσέναν έμαθα που έβαλλες λασάνια γλυστυρίαν και ο νούς σου ήταν πολύ έξυπνος πώς να τα μεγαλώσης γρήγορα ή γόραζες λίπασμα ελληνικόν. Τώρα το θυμήθηκα δέν είχεν κανένας μες το χωριό μας άλλος, εσύ ανεκάλυφκες, με έπεψες και εμέναν στον Χρήστον του Κωνσταντίνου και έφερα 2-3 φορές ελληνικόν λίπασμα πετεινός. Έβαλλες λασάνια σπανάχια μές τον χειμώνα και επηγαίνναμεν έτσι πρωί και εξυλιάζαν τα χέρια μας. Πότε θα έλθη εκείνη η ευλογημένη η ώρα που θα ξεβής και θα πάμε μαζί να ψαρεύψουμε στο δύμμα της βάρκας ρα ροδαφίνια στον πυλόν , να τρίψουμε να πιάσωμεν σμύρνες να πιάσουμε ψευτόγηλους, κουρκούνες, γκρούζους να ρίξης κανένας σικίμιν να πιάης κανέναν ορφόν. Έχω να σου γράψω πάρα πολλά αλλά άλλην φοράν.

Χαιρετισμούς απο όλους τους συγγενείς και φίλους.

Με αγάπην ο αδελφός σου Κώστας.

{% img left /images/1956/04121956-1.jpg 400 350 'γράμμα πρώτη σελίδα' 'images' %}
{% img right /images/1956/04121956-2.jpg 400 350 'γράμμα δεύτερη σελίδα' 'images' %}
