---
layout: post
title: "10-2-58"
date: 2014-04-24 04:00:34 +0100
comments: true
categories: 
---

Εν Χλώρακα Κον Χριστόδουλον Ν. Πενταράν 10.2.58

Αγαπητέ θείε Χριστόδουλε, μάθε ότι είμεθα όλοι εντελώς καλά δόξα τω Άγιω θεώ. Δια πρώτην φοράν πέρνω πεννα και χαρτί να σας στείλω έστω και ένα γράμμα για να αισθανθήτε λίγη χαρά, εκεί όπου βρήσκεσαι στις φυλακές τα σίδερα. Μετά μεγάλη μας λύπη παρηκολουθήσαμεν απο τις εφημερίδες τα τελευταία γεγονότα, που συνέβησαν μέσα στις φυλακές. Μέχρι σήμμερα δέν μάθαμε εάν πράγματι τιμωρηθήκατε ή όχι, εάν νέ χρειάζεται υπομονή. Ενοώ δια την προοδευτικήν. Σας περιμένωμεν με μεγάλην ανυπομονησίαν ναρθήτε στ ́αγαπημένο μας χωριό, και στο οικογενειακό σας σπίτι που χρόνια τώρα σας περιμένουν. Πήρα το γράμμα σου υπο ημερ. 02/02/ 58 το διάβασα προσεκτικά και εχάρηκα όταν είδα να με συμβουλεύης, να συνεχίσω να ασχολούμε με Χριστιανηκά καθήκοντα. Δεν είμε κανένας Θεολόγος ή ιεροκύρηξ έχω όμως χρέος ώς χριστιανός, και ώς μέλος της επιτροπείας του Θ.Ι.Α του χωριού μου, να σκορπίσω και να διαφωτίσω τον δρόμον που πρέπει να ακολουθήση κάθε χριστιανός.
Νέα του χωριού. Κατόπιν πρωτοβουλίας του θρησκευτικού έγινε συνέλευσις όλων των μπουφετζίδων και κουρείων, απεφασίσθη όπως όλα τα κέντρα μένουν κατάκληστα κατά την ώραν της θείας λητουργείας.
Έκλεισα τα τρία χρόνια που δουλεύω στην ίδια δουλειά, στην ηλεκτρικήν. Είναι το πιό χαμηλό ημερομήσθιον που πέρνω και σκληρή δουλειά, αλλά τί θα κάμω είμε υποχρεομένος να μέινω εκεί, αν δέν βρώ άλλη δουλειά. Μάθε θείε Χριστόδουλε ότι έβγαλα και άδεια τακτική του ταξί εώς 7 θέσεων, Ασχολείτε όλη γενικώς η νεολαία μας με το ποδόσφαιρον. Αποτελέσαμεν μιάν ισχυράν ομάδα με το όνομα ΑΚΡΙΤΑΣ και είναι αήττητη. Εκάμαμε τις εξης συναντήσις Βον ΑΠΟΠ 2 – 0 Γεροσκήπους 6 - 2 Κισσόνεργας 2 – 2 Κολλέγιον 2 – 1 Βον Αμαθούση Λεμεσού 3 – 0 Βον ΑΠΟΠ 3 – 3 Οι συλλόγοι μας προοδεύουν συνάμα και οι συντεχνίες. Έχεις χαιρετισμούς απο όλους γενικώς, δέν προφτάνω να σου γράψω ονόματα. Δώσε τους θερμούς μου χαιρετισμούς στον θείον μου Κώστα άν είναι εκεί, στον ξάδελφον μου Κόκο που μας καταλύπησεν, Κκολιόν, Ανδρέαν, ψ. Χαμπήν και σε όλους τους συντρόφους σας.

Η υπομονη εχει το παν.

Με αγάπην ο αδελφότεχνος σου Κώστας

{% img left /images/1958/100258.jpg 400 'γράμμα πρώτη σελίδα' 'images' %}
{% img right /images/1958/100258B.jpg 400 'γράμμα πρώτη σελίδα' 'images' %}
