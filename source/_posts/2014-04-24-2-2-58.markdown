---
layout: post
title: "2-2-58"
date: 2014-04-24 04:00:23 +0100
comments: true
categories: 
---

Δέσποιναν Ταπακκούδη<br/>
Χλώρακαν - Πάφου<br/>
Τη 2-2-958

Αγαπητή μου γυναίκα,

Κατόπιν δέκα ημερών απο την άλλην επιστολήν που σου έστειλα σου στέλλω και δεύτερην, αλλά αυτή είναι η επιστολή που θα σου έστελλα στες 20 του Φεβράρη. Δηλαδή στες 20 του Φεβράρη δέν θα σου γράψω. Σύμφωνα με τον νέον κανονισμόν της φυλακής τες επιστολές μας πλέον θα τες γράφωμεν όλοι κάθε τέλος του μηνός. Εάν αργήση να έρθη η επιστολή μου δηλαδή άν την πάρης 2 – 3 ημέρες πρίν να έρθης επίσκεψιν, να μείνης να μου γράψης μετά την επίσκεψιν, εάν όμως την πάρης γρήγορα και έχης υπ ́όψιν σου να έρθης επίσκεψιν αργά στες 16 – 15 του μηνός τότε θέλω να μου γράψης μόλις πάρης την επιστολήν μου, Είμαι καλά δόξα σοι ο θεός μόνον λίγο συνάχι έχω επειδή αυτές τες μέρες έχει πολύ. Ο καιρός είναι βροχερός και πολύ ψυχρός. Ο πενταδάκτυλος εδώ κοντά μας δέν εχιόνισε αλλά το Τρόοδος όπως εμάθαμε εξακολουθεί να χιονίζη. Γράψε μου και σύ πώς πάει ο χειμώνας στην Πάφο και προ παντός στο χωριό μας. Την κάρταν σου την έστειλα γρήγορα αυτόν τον μήνα και ελπίζω να την επήρες. Να δώσης χαιρετισμούς στον Γιώρκον του παπά και χαρήκαμεν πολλά που γλύτωσεν. Ο Κόκος είναι μαζί μας, είναι καλά, έχει κουράγιο και θάρρος αλλά ο Παμπής επήγε με τους μικρούς, εμείς δεν τον βλέπομεν. Να μή στενοχωρήται ο Γιώρκος γιατί απ ́εκεί που επήγε θα περάση πολύ καλύτερα παρά εάν ήταν κοντά μας. Να του στείλη τα βιβλία για να μελετά
Ήθελα Δεσποινού να σε θυμήσω να σπείρης κανένα δυό λασάνια βαζανιές για να έχωμεν φθυτά καλά που θα έρθω να φυτέψωμεν. Να πής του κουμπάρου του Κωστή να σου δώση λίγον σπόρον καλόν και να τα σπείρης τώρα για να μεγαλώσουν γρήγορα, μήν αμελήσης για να βλαστήσουν χρειάζονται ένα μήνα και ώς τότε ο καιρός θα ανοίξη. Ο Νίκος τί γίνεται, έμαθεν και μετρά και γράφη. Αν έμαθεν και γράφη ώς το δέκα να γράψη μέσα στο γράμμα στο κάτω μέρος άμα το τελειώσης τους αριθμούς 1, 2, ώς το δέκα για να τους δώ. Να τον προσέχης αυτές τες μέρες που έχη πολύν κρύο να μήν κρυολογήση, να μήν περπατά ξυπόλητος. Ανβρήκετε τα βιβλία να τα φέρης μαζί σου, να είναι άδετα
Αν δέν τα βρήτε μήν πολυσκοτίζεσαι. Ξέρεις ότι απο την φυλακήν δέν έχομεν και πολλά πράγματα να σας γράψωμεν. Πάντα τα ίδια και τα ίδια. Γι ́αυτό θα γράψω και λίγα στον Κώσταν της Βρυονούς και το το δίδεις. Ακόμα δένξέρομεν ακριβώς την ημέραν που θα έρθωμεν. Ώς την άλλην μου επιστολήν μπορεί να μάθω και θα σου γράψω. Λίγην υπομονήν ακόμη ε. Η Στελλού τί γίνεται. Η Ρεβεκκού, η Μαρούλλα, ο Νικολής, ο Χαμπής, η Στασού. Δόσε τους τους χαιρετισμούς μου. Επίσης δόσε τους χαιρετισμούς μου στον πεθθερόν μου, πεθθεράν μου, Στέλλιον, Αντρείκκον, στετέδες μας, Σωτήρην, θείον μας τον Γιαννήν οικογενειακώς, στηνθείαν μου την Σοφιανούν, αδέρφια μου, μητέρα μου, νύφες μου, Νικολήν, Χριστάκην, κουμπάρον Πανίκον και Κυριάκον και σ ́όλους.

Με αγάπην Χριστόδουλος

{% gallery %}
  {% galleryitem /images/1958/020258.jpg 'γράμμα πρώτη σελίδα' 'images' %}
  {% galleryitem /images/1958/020258B.jpg 'γράμμα πρώτη σελίδα' 'images' %}
  {% galleryitem /images/1958/020258C.jpg 'γράμμα πρώτη σελίδα' 'images' %}
{% endgallery %}
