---
layout: post
title: "2-3-58"
date: 2014-04-24 12:19:11 +0100
comments: true
categories:
---

Δέσποιναν Ταπακκούδη<br/>
Χλώρακαν - Πάφου

Αγαπητή μου γυναίκα,

Επήρα την επιστολήν σου της 23/02/58 καθώς και εκείνην του Κώστα της Βρυονούς. Εχάρηκα που έγινες καλά και ελπίζω τώρα να είσαι καλύτερα. Πάντως νομίζω ότι κατά ένα μέρος, εξαρτάται και απο σένα να γίνης καλύτερα, εάν αρχίσης να βλέπης τα πράγματα διαφορετικά απο ότι τα έβλεπες μέχρι σήμμερα, και πάψης να στενοχωριέσαι. Ελπίζω ότι τώρα προ παντός που πλησιάζει και ο καιρός να έρθω, να σκέφτεσαι διαφορετικά ούτως ώστε να καλυτερεύση και η υγεία σου. Η χαρά και η ευτυχία δέν βρίσκεται κοντά σ ́εκείνους οι οποίοι δέν στερούνται τίποτε και δέν συναντούν εμπόδια και πίκρες στη ζωή άν και δέν υπάρχουν τέτοιοι. Ευτυχισμένος και νικητής είναι εκείνος που συναντά και πίκρες και λύπες και εμπόδια αλλά μπορεί και τα αντιμετωπίζει με την υπομονήν και το χαμόγελο. Όταν έρθω λέεις θα γίνης καλά. Το εύχομαι έτσι να γίνη. Αλλά να μήν ξεχνούμαι ότι η ζωή του ανθρώπου είναι όπως μιά βάρκα μέσα στον ωκεανόν. Θα
συναντήσης και γαλήνην αλλά την γαλήνην θα την διαδεχθή η τρικυμία ή θύελλα. Αλοίμονον στον καραβοκύρη. Θα δειλιάση και δέν σταθή ακλόνητος στο τιμόνι για να οδηγήση το σκάφος σε ασφαλή λιμάνιν. Το αποτέλεσμα του θα ναυαγήση και υα καταποντισθή. Εύχομαι να μή συναντήσης άλλην θύελλα στο δρόμο σου μέσα στην ζωήν. Αλλά άν μή γένοιτο συναντήσης. Την χαράν και την ευτυχίαν εις αυτήν την ζωήν δυστυχώς δέν μπορούν να την αποκτήσουν όλοι οι άνθρωποι γιατί δέν ξέρουν να υπομένουν τις θλίψεις και τες δοκιμασίες και εκείνοι που αρκούνται και ευχαριστούνται με ότι έχουν.  ́Οταν έρθω μου γράφεις θα γίνης καλά. Θυμούμαι πρίν 3 – 4 χρόνια που ήμουν κοντά σου, που και πάλιν δέν ήσου ευχαριστημένη με την μοίρα σου και συχνά παραπονιέσουν, έκλαιγες κι αρωστούσες γιατί δέν είχες σπίτι όπως έλεγες ή γιατί ήσουν πτωχή. Βεβαίως ο άνθρωπος πρέπει να φροντίζει να καλυτερεύση την ζωήν του αλλά όχι και να κάθεται να κλαίη και να καταστρέφη την υγείαν τ ου. Να ευχαριστείται με ότι έχει και με ότι δέν έχει και να δοξάζη τ ον θεόν και να τον παρακαλή να τον βοηθήση να εύρη περισσότερα αγαθά εις την άλλην ζωήν που είναι και αιώνια και όχι ψεύτική και προσωρινή. Είμαι πολύ καλά στην υγείαν, και ο Κώστας και ο Κολιός. Την κάρταν σου την έστειλα.Μείνε να μου γράψης μετά την επίσκεψιν άν άργήσης να έρθης. Χαιρετισμούς εις τον Κόκον και να μου στείλη μιάν επιστολήν. Είδα και το όνομα σου στην εφημερίδα που έδωσες βοήθειαν στην εκκλησίαν. Εχάρηκα που μου γράφεις ότι ο Νίκος έμαθεν και μετρά ώς το 40. Τώρα πρέπει να τον μάθης να γράφη ώς το 20. Ο καπετάνιος την Τετάρτην αποφυλακίζεται. Χαιρετισμούς στον θείον μου τον Λεωνήν και περαστικά, στους γονείς μας, αδέρφια μας, Αντρείκκον, Στέλλιον, Σωτήρην, γιαγιάδες μας και σ ́ολους τους συγγενείς και φίλους.

Με αγάπην Χριστόδουλος

{% img left /images/1958/020358.jpg 400 'γράμμα πρώτη σελίδα' 'images' %}
{% img right /images/1958/020358B.jpg 400 'γράμμα πρώτη σελίδα' 'images' %}
