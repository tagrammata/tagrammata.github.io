---
layout: post
title: "30-3-58"
date: 2014-04-24 12:19:23 +0100
comments: true
categories:
---

Χλώρακα τη 30/03/958

Δέσποιναν Ταπακκούδη Χλώρακαν - Πάφου Αγαπητή μου γυναίκα,

Είμαι πάρα πολύ καλά δόξα σοι ο θεός, το ίδιον επιθυμώ και δι εσάς. Επήρα την επιστολήν σου της 10/03/58 και καθώς επίσης και εκείνην του κουμπάρου του Κυριάκου, αλλά μέχρι σήμμερα δέν επήρα άλλην επιστολήν σου και προ παντός τώρα το τέλος του μηνός που στέλλομεν τες κάρτες δέν ξέρω σε ποιούς να στείλω την κάρταν. Θα περιμένω μέχρι αύριον Δευτέραν ίσωε πάρω επιστολήν σου και εάν δέν πάρω θα στείλω την κάρταν για τον Νικολήν, τον Χριστάκην και εσένα. Εάν δέν μπορείς να έρθης λόγω των εορτών ή άλλων λόγων δέν πειράζει, κάνε όπως θέλεις, δόσε τους την κάρταν εκείνους και γράψε μου αμέσως για να πάρω την επιστολήν γρήγορα πρίν το πάσχα. Επίσης να έχετε υπ ́όψιν σας και πές το και είς τους άλλους ότι την Άγια Παρασκευήν, Σάββατον, Κυριακήν και Δευτέραν της Λαμπρής απαγορεύονται οι επισκέψεις. Υποθέτω ότι θα μου έστειλες επιστολήν αλλά ακόμα δέν την επήρα και ανησυχώ πολύ. Δέν πιστεύω να αργοπόρησες τόσον πολύ να μου γράψης. Εάν δένέρθω ώς το Πάσχα σας εύχομαι να περάσετε καλές γιορτές και σύντομα θα έρθω και γώ με την βοήθειαν του θεού. Να γιορτάσετε με όλες τες χαρές σας και με όλον το κέφι σας και να μήν στενοχωρηθής καθόλου άν θα λείπω εγώ. Αφού σας στείλαμε τον Κώστα πολύ γρήγορα θα έρθωμεν και μείς. Να δώσης λίγην περισσότερην προσοχήν στον Νίκον τες μέρες της Λαμπρής απο τα ποδήλατα, τ ́αυτοκίνητα, στους δρόμους και απο άλλους κινδύνους. Αν δέν γιορτάσουμε την Λαμπρή μαζί, θα γιορτάσουμε λίγον αργότερα και μείς την δική μας Ανάσταση. Ας κάνουμε ακόμη λίγην υπομονή. Δώσε πολλούς χαιρετισμούς στον πεθθερόν μου, πεθθεράν μου, μητέρα μου, στ ́αδέρφια μας, Αντρείκκον, Στέλλιον, στον Νϊκον και τους εύχομαι καλόν Πάσχα να περάσουν και είθε ο ενανθρωπήσας Χριστός του οποίου την Ανάστασην θα εορτάσωμεν σε λίγες μέρες να στείλη ευλογίαν εις τους κόπους όλων και εις τας ψυχάς την ειρήνην και την υπομονήν καθώς και εις την Κύπρον μας την Ανάστασιν.

Με αγάπη Χριστόδουλος

{% img left /images/1958/300358.jpg 400 'γράμμα πρώτη σελίδα' 'images' %}
{% img right /images/1958/300358B.jpg 400 'γράμμα πρώτη σελίδα' 'images' %}
