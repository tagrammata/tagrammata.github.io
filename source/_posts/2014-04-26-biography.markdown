---
layout: post
title: "Βιογραφικό σημείωμα"
date: 2014-04-20 13:43:10 +0100
comments: true
categories:
---

Ο Χριστόδουλος Ν. Πενταράς γεννήθηκε στο χωριό Χλώρακα της επαρχίας Πάφου
στις 24-6-1923. Πατέρας του ήταν ο Νικόλας Kωνσταντίνου Πενταράς και µητέρα του η Χριστίνα Χριστοδούλου Σιαµµά.  Γόνος πολυµελούς οικογένειας µε 8 παιδιά πέρασε τα παιδικά του χρόνια βοηθώντας σε αγροτικές εργασίες στα χωράφια της οικογένειας, κάτι κοινό για την εποχή.  Αδέλφια του ήταν ο Κυριάκος, η Ελένη ,η Ιφιγένεια, η ∆έσποινα, ο Χαράλαµπος, ο Γεώργιος, και ο Κώστας.

Μετά την απεφοίτηση του από το ∆ηµοτικό σχολείο Χλώρακας εργάστηκε στο υπό κατασκευήν αεροδρόµιο στην Γεροσκήπου σαν εργάτης.  Είναι ένας εκ των ιδρυτών του Θρησκευτικού Ορθόδοξου Ιδρύµατος (Θ.Ο.Ι) Χλώρακας και της Α.Τ.Ε. Π.Ε.Κ. Χλώρακας

Μαθήτευσε σαν ράπτης κοντά στον αδελφό του Χαράλαµπο και παρακολούθησε µαθήµατα στην νυκτερινή Σχολή του Χριστόδουλου Γαλατόπουλου «Ελληνική Σοσιαλιστική Πρωτοπορία». Μεταγενέτερα άνοιξε δικό του ραφείο στην Πάφο

Το 1950 παντρεύτηκε την ∆έσποινα Κώστα Ταπακούδη, από την Χλώρακα, και απέκτησε µαζί της τρία παιδιά τον Νίκο (1954), τον Γιώργο (1959) και την Κυριακή (1962). Το βασικό εισόδηµα της οικογένειας την εποχή της αποικιοκρατείας, προερχόταν από το ραφείο και από αγροτικές εργασίες.

Συνελήφθηκε από τους Αγγλους αποικιοκράτες το βράδυ της 24ης Ιανουαρίου 1955 κατά την διάρκεια εκφόρτωσης οπλισµού που στάληκε από την Ελλάδα µε το ιστιοφόρο _Αγιος Γεώργιος_ για τις ανάγκες του απελευθερωτικού αγώνα, και καταδικάστηκε σε 4 χρόνια φυλάκιση.

 Μετά την αποφυλάκιση διετέλεσε επαρχιακός οργανωτικός γραµµατέας της Συνοµοσπονδίας Εργατών Κύπρου (Σ.Ε.Κ.) στην Πάφο από το 1960 µέχρι το 1973 έχοντας την ευθύνη της οργάνωσης του ελεύθερου συνδικαλιστικού κινήµατος.  

Μεταγενέστερα, ανοιξε βιβλιοπωλείο χρησιµοποιώντας χώρο από το ραφείο του αδελφού του Χαράλαµπου στην Πάφο και σε µεταγενέστερο στάδιο τα δύο αδέλφια µετέτρεψαν όλο το κατάστηµα σε βιβλιοπωλείο όπου και ασχολούντο µέχρι την αφυπηρέτηση τους.

Σήµερα είναι συνταξιούχος και ζεί στην Χλώρακα.

